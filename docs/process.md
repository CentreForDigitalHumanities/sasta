# Voorbewerking van transcripten
Om het transcript geschikt te maken voor analyse, voer SASTA een aantal bewerkingen uit. Het transcript wordt onder andere opgeschoond, en er wordt geparseerd met behulp van Alpino.

## Starten
- Na het uploaden komt u automatisch op de `process` pagina van het corpus terecht. U kunt deze ook bereiken door op de corpus-pagina `re(process)` te kiezen.
- Kies `Process` om de bewerkingen te starten.

## Het statusoverzicht
Op de `Process` pagina van een corpus vindt u de realtime status van de SASTA bewerkingen. Een transcript is gereed voor analyse wanneer:
- De kolom `status` de waarde `parsed` heeft
- De kolommen `convert` en `parse` beide een groen vinkje hebben

U hoeft niet te wachten tot alle transcripten volledig verwerkt zijn. Door op `to corpus` te klikken, kunt u vast aan de slag met de transcripten die gereed zijn.
